# Українські діти потребують психологічної допомоги

Про  необхідність психологічної допомоги більшості наших дітей свідчать результати опитування, яке було проведено дослідницькою компанією Gradus Research. 

За їхніми даними, 75% від усіх батьків, які взяли участь в опитуванні, стверджують, що їхні діти демонструють ті чи інші ознаки психотравматизації.

Найбільш розповсюдженою ознакою “емоційних гойдалок” є швидке та безпричинне коливання настрою від гарного до поганого. Він спостерігається у 45% дітей. На другому місці – підвищений рівень тривожності – у 41% дітей.

Війна вплинула й на фізіологічні потреби дітей, за словами батьків:

+ 29% дітей мають порушення сну;
+ 10% страждають від нічних кошмарів;
+ 20% дітей – поганий апетит.

Також травмівні події війни мають свої наслідки для сприйняття світу та комунікації:

+ 20% дітей часто згадують та обговорюють пережиті та побачені події;
+ 7% дітей відіграють побачене і пережите у формі гри;
+ у 13% дітей зменшилося або взагалі припинилося бажання спілкуватися з іншими людьми.

Після початку війни:

+ 16% дітей страждають на порушення пам’яті, уваги та здатності навчатися;
+ 13% проявляють спалахи агресії;
+ 6% переживають панічні атаки;
+ а в 3% дітей проявляється саморуйнівна поведінка, тобто в них з’явилися шкідливі звички, вони цілеспрямовано завдають собі ушкоджень.

**Джерело:** <https://eo.gov.ua/ukrainski-dity-potrebuiut-psykholohichnoi-dopomohy/2022/05/10/>
